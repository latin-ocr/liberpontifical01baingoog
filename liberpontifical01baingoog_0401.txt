Reconciliatio altaris.

RECONCILIATIO ALTARIS UBI HOMIOIDIUM PERPE-
TRATUM FUERIT.

Deum indultorem criminum, Deum sordium mundatorem,
Deum qui mundum originalibus peccatis depressum adventus
sui nitore purificavit, fratres carissimi, supplices deprecemur,
utcontra diaboli furentis insidias fortis nobis pugna consistat;
et si quid ejus vires et calliditates cotidianis infestationibus
in nobis maculatum corruptumve fuerit, efficiatur coelesti
miseratione purgatum quod fuerat ipsius diaboli fraude
pollutum; quia sicut illius est solidum perfectumque quassare,

ita auctoris nostri est lapsa restituere, nutantia stabilire. Per.
A lia.

Deus, cuj us bonitas et misericordia non habuit principium,
ita quoque nonhabet finem; qui pietate tua eligis in nobis
magis restituere perdita quam percutere peritura; si quid
etiam negligentia polluit, aut ira commisit, aut ebrietas
stimulavit, aut libido subripuit, sustines, ut ante purifices per
gratiam, quam percutias per furorem ne operis tui prodigus
plastes videaris, eligis potius erigere jacentia quam punire
damnanda; te supplices deprecamur, ut hujus tabernaculi
receptacula placatus accipias, et altare tuum, quod insectantis
est inimici fraude pollutum, per infusionem gratiae coelestis
purifices, purificatumque possideas, ac sio in posterum omnis
nequitia spiritalis eliminetur, exstinguaturque antiqui ser·
pentis invidia, ut cum fraudibus suis diaboli turma pellatur.
Efferat secum maculam quam ingessit, et perennibus quau·
doque suppliciis deputandus, operum suorum semina secum
colligat peritura. Nihil postmodum noceat praeteriti culpa
contagii3 nibil sit quod maneat inimici fraude pollutum;
quandoquidem per Spiritus est infusionem purgatum, resurgat
eeclesiae tuae pura simplicitas ; et candor innocentia, hactenus
maculata, dum recipit gratiam, revertatur ad gloriam3 ut
populorum ista turba conveniens, dum petitiones ingerit,
votorum sentiat obtinuisse suffragia. Per.

 

