Benedictio V irpinum. 343

Consecrctio.

Te invocamus, Domine, sancte Pater, omnipotens aeterne
Deus, super hanc famulam tuam ill. quae tibi vult servire
pura mente mundoque corde, ut eam sociare digneris inter
illa centum quadraginta quatuor millia infantum quae virgines
permanserunt, et se curn mulieribus non coinquinaverunt, in
quorum ore dolus inventus non est; ita et hane famulam
tuam facias permanere immaculatam usque ad finem. Pcr
immaculatum Dominum nostrum J esum Christum. Cum quo
vivis et regnas Deus per omnia saecula saeculorum.

Alia.

Deus, castorum corporum benignus inhabitator et incorrup-
tarum amator animarum3 qui humanam substantiam in
primis hominibus diabolica fraude vitiatam, ita in Verbo tuo,
per quod omnia facta sunt, reparas, ut eam non solum ad
primae originis innocentiam revoces, sed etiam ad experientiam
quorundam honorum quae in novo saeculo sunt habenda per-
ducas, et obstrictos adhuc conditione. mortalium, jam ad
similitudinem provehis angelorum3 respice, Domine, super
'hanc famulam tuam ill. quae tibi devotionem suam offert,
a quo et ipsa idem votum sumpsit. Sit in ea, Domine, per
donum Spiritus tui cor prudens modestia, sapiens benignitas,
gravitas, lenitas, casta libertas3 ferveat in caritate, et nihil
extra te diligat, laudabiliterque vivat, et laudari non appetat;
te timeat, tihi amore serviat3 tu ei honor, tu gaudium3 tuin
moerore solatium, tu in ambiguitate consilium, tu in injuria
defensio, in tribulatione patientia, in paupertate abundantia,
in jejunio cibus, in infirmitate medicina. Per te, quem diligere
super omnia appetit, quod est professa custodiat, ut et hostem
antiquum devincat, et vitiorum squalores expurget3 quatenus
centesimi fructus dono virginitatis decorari, virtutumque
lampadibus exornari, et electarum tuarum virginum con-
sortio, te donante, mereatur uniri. Per.

 

