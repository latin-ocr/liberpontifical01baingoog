186 Benedictioaes Episcopoles.

Infesta S. Trinitatis.

Omnipotens Trinitas, unus et verus Deus, Pater et Filius
et Spiritus Sanctus, det vobis eum desiderare feliciter, agnos-
cere veraciter, diligere sinceriter. Amen.

AEqualitatem atque incommutabilitatem suae essentiae ita
vestris mentibus infigat, ut ab eo nunquam vos quibuscunque
phantasiis aberrare permittat. Amen.

Sicque vos in sua fide et caritate perseverare concedat, ut
per ea postmodum ad sui manifestationem visionemque in-
terminabilem introducat. Amen.

Quod ipse.

Io festivitate Corporis Christi.

Benedicat vos Deus qui per Unigeniti sui passionem vetus
pascha in novum voluit converti, concedatque vobis qui hujus
diei celebrem habetis memoriam, ut expurgato veteris fermenti
contagio, nova in vobis perseveret commemoratio. Amen.

Et qui ad celebrandam corporis et sanguinis Domini nostri
Jesu Christi sollemnitatem hodierna die mente devota con-
venistis, aeternarum dapium vobiscum epulas reportetis.
Amen.

Quique eum, qui panis est angelorum, cibum fecit esse
fidelium Christianorum, ipse vos in praesenti saeculo degustare
faciat aeternorum dulcedinem gaudiorum, et in futuro per·
ducat ad societatem coelestium praemiorum. Amen.

Ia die S. Jolraaais Baptistae.

Benedicat vos omnipotens Deus beati Johannis Baptistae
intercessione, cujus hodie natalitia celebratis, concedatque
ut cujus sollemnia colitis patrocinia sentiatis. Amen.

Illius obtentu ab omnibus adversis tueamini, et bonis omni·
bus perfruamini, qui adventum Redemptoris mundi necdum

natus cognovit, matris sterilitatem nascendo abstulit, patris
linguam natus absolvit. Amen.

 

